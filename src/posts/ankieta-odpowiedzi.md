---
title: "Ankieta - odpowiedzi na komentarze"
description: "Odopowiedzi na komentarze pozostawione w ankiecie ewaluacyjnej prasówki"
date: 2021-05-08T13:01
tags: 
    - Ankieta
---


### Komentarze. Pogrupowane tematycznie. Pisownia oryginalna.

Format:
> * Komentarz
> 
> Odpowiedź

Do dzieła!

<hr style="border:1px solid lightgray"> </hr>

* Brak możliwości wybrania interesujących kategorii newsów 

Bardzo chce to zrobić. Najsensowniejsze rozwiązanie jakie znalazłem wymaga jednak wykupienia droższej wersji systemu do wysyłki maili. Jeśli uda się taką opcję uruchomić, będzie dostępna w ramach bonusów dla osób wspierających.

<hr style="border:1px solid lightgray"> </hr>

* design - przydałoby sie jakieś lepsze rozgraniczenia między treściami. Nawet zmiana kolory na lekko szare tło co drugi wpis 
* Mała szerokość kolumny (około 1/3 okna) - wygląda dziwnie i powoduje, że newsletter jest dłuuuuuugi (na wysokość).
* bardzo "rozciagnięta" forma na kompie 
* Brakuje czytelniejszego formatowania tekstu. Jakieś wcięcia itp.

System, z którego korzystam (Revue), nie pozwala praktycznie na nic w kwestii formatowania - ani szablonów, ani tekstu. Dlatego m.in. zmieniam system. Będzie lepiej!

<hr style="border:1px solid lightgray"> </hr>

* Korzystanie z niskowartościowych źródeł pokroju tko.  

Robię to dużym bólem! Zależy mi na tym by, przy danej informacji, był link do źródła płatnego (np. Wyborcza) i bezpłatnego. Czasem nie ma innego bezpłatnego źródła. Dodatkowo teraz, gdy Gazeta Olsztyńska planuje wprowadzić płatności, będzie jeszcze trudniejsze.

<hr style="border:1px solid lightgray"> </hr>

* Sport
* za dużo sportu 
* Za duzo sportu (proporcjonalnie do reszty). Nie że go nie doceniam, ale póki nasz regionalny poziom jest jaki jest... 
* Za dużo sportu.  
* zdecydowanie za dużo sportu, 

Faktycznie są tygodnie, gdzie pojawia się sporo drobnych rzeczy. Na chwilę obecną postaram się lepiej dobierać i nie rozpisywać się. Planuje też możliwość wyłączenia danego segmentu, ale będzie raczej w ramach bonusów dla osób wspierających - powyżej opisałem już tą kwestię.

<hr style="border:1px solid lightgray"> </hr>

* więcej o ekologii (a raczej jej niedostatku w "miescie -ogrodzie", czy wiecej o ew. dzialaniach oddolnych mieszkańców 
* Uwazność na wszelkie problemy związane z przyrodą, ekologią

Chętnie napiszę więcej o ekologii i środowisku. Zastanawiałem się czy warto ten temat wydzielić jako własny segment, ale, moim zdaniem, jest mocno związany z przestrzenią miejską.

<hr style="border:1px solid lightgray"> </hr>

* Napisałem sugestię w wiadomości prywatnej na Facebooku :P

Odpisałem!

<hr style="border:1px solid lightgray"> </hr>

* brak spisu treści 

Był 8 maja!

Robiłem kilka podejść do spisu treści, ale zawsze rezygnowałem ze względu jego długość - 10-15 informacji wypisanych w punktach daje długą listę. 

Dodatkowo - niektóre informacje mają 3 zdania, więc skrócenie ich do jednego, sensownego zdania, które nie będzie zbliżało się do “znam wyniki przetargu” wymaga dużej gimnastyki, a efekt bywa w dalszym ciągu karykaturalny. 

Może uda się to lepiej rozwiązać w nowym systemie, gdzie będę miał więcej opcji przy szablonie.

<hr style="border:1px solid lightgray"> </hr>

* Może warto delegować poszczególne sekcje większej liczbie ludzi? 

Chętnie skorzystam z pomocy przy stronie www, którą planuję! 

Przy pisaniu mailingu pojawiłyby się przynajmniej 2 wyzwania - zarządzanie ludźmi (czas, którego nie mam) i wydłużenie maila (chce oszczędzać czas osób czytających).

<hr style="border:1px solid lightgray"> </hr>

* Że muszę się w sobotę zajmować dzieckiem 🍼

Mąż wtedy wysyła prasówkę. 🤷

<hr style="border:1px solid lightgray"> </hr>

* Gratuluję. Gdyby zbierał Pan dane demograficzne w ankiecie typu płeć, wiek, zawod, pomogłoby to Panu w budowaniu modelu biznesowego, społeczne finansowanie to ruch w dobrą stronę. Kibicuje i pozdrawiam. 

Lubię dane, a to byłyby na pewno bardzo ciekawe informacje. Chciałbym kiedyś odpalić ankietę dla społeczności by dowiedzieć się tego typu kwestii. Teraz chciałem skrócić by nie marnować czasu. Dzięki!

<hr style="border:1px solid lightgray"> </hr>

* Rozważ założenie konta na jakimś serwisie typu Buy Me A Coffee i podrzucania linka przy każdym kolejnym odcinku newslettera. To bardzo szybki i wygodny sposób na instant gratitude. Kto będzie chciał i uzna za stosowne, ten podrzuci Ci tipa, którego będziesz mógł od razu cashować. 

Nie brałem tego pod uwagę. Popatrzę jak to działa. Dzięki!

<hr style="border:1px solid lightgray"> </hr>

* Rubryka "Od czytelników" albo inny sposób interakcji

Myślę nad tym na stronie www lub w miejscu do dyskusji. Ciężko mi to obecnie dołożyć do prasówki, ale jeszcze nad tym pracuję.

<hr style="border:1px solid lightgray"> </hr>
 
* Wiem, że celem miało być utworzenie informacyjnego, bezstronnego newslettera, ale ze względu na suchość informacji są one dla mnie niezbyt przydatne. Istnieje szansa, że tego rodzaju informacje mnie nie interesują po prostu, ale być może potrzebuję sugestii jak mógłbym je wykorzystać albo odnieść do siebie. Brakowało mi informacji związanych z działalnością policji i biznesów, które nie chciały się zamykać. Opinie można mieć na ten temat różne, ale temat moim zdaniem jest ważny i dość zmienny w czasie. 

Mam czasem podobne obserwacje - emocje w dzisiejszych mediach z jednej strony polaryzują, ale z drugiej strony dają większe poczucie związania z tematem. Mimo tego, w newsletterze na pewno nie planuję zmieniać formy - myślę, że takie informacje są potrzebne. 

Pracuję jednak nad tym by lepiej opisywać dany temat i pokazywać szerszy kontekst danej informacji by każdy mógł zrozumieć jaki to może mieć na wpływ na jej/jego sytuację.

Odnośnie informacji o otwieraniu restauracji w pandemii. Temat nie pasował mi to newslettera m.in. dlatego, że był zbyt złożony bo go streścić do kilku zdań nie tracąc całego obrazu i był związany z pandemią, ale jednocześnie nie pasujący do sekcji koronawirusowej. Z perspektywy czasu - teraz wiedziałbym jak go sensownie opisać i pewnie bym go dodał. 

<hr style="border:1px solid lightgray"> </hr>

* Wiem, że to trochę inna forma, ale mi brakuje w Olsztynie portalu, który zbierałby informacje na temat tego, co dopiero będzie się działo w okolicy, o nadchodzących wydarzeniach. Często o ciekawych imprezach dowiaduję się niestety po fakcie, między innymi z Twojego newslettera :-)
* Cięzko powiedzieć, na dobrą sprawę mozna by dodac wszystko co powyzej, chociaz jednoczesnie rozumiem, a wartosc poszczegolnych elementow jest mocno subiektywna. Dla mnie np. dobra informacja w sezonie cieplym bylo info o nadchodzacych imprezach/eventach w Olsztynie, gdy np. taka Olsztynska ma okropna maniere informowania po fakcie.


46 osób ankiecie powiedziało, że brakuje im wydarzeń kulturalnych, więc to chyba jest problem dla wielu ludzi. Wrzucenie wszystkich wydarzeń do prasówki faktycznie byłoby trudne. Pracuję nad tym jak to sensownie rozwiązać. Pierwsze testy chciałbym zrobić w wakacje.

<hr style="border:1px solid lightgray"> </hr>

* Ogólnie to 0 aczkolwiek w ramach finansowania to mógłbym się dorzucić w zamian za dostęp do forum do dyskusji. Tylko niech to będzie forum (czy coś w tym kształcie), a nie grupa na fejsie. 

Zdecydowanie chcę zrobić miejsce do dyskusji. Zdecydowanie nie chcę grupy na FB. Pracuję nad formatem i narzędziami do niego. Może uda się odpalić na jesieni.

<hr style="border:1px solid lightgray"> </hr>

* Bardzo fajna inicjatywa, szacun :) 
* Cenię to, co robisz;) 
* Dzięki za ten newsletter! Świetna robota! 
* Dzięki, że Ci się chce :)
* IMO, udany pomysł  :) 
* Jest ok, najkrócej rzecz ujmując. 
* newletter jest swietny. Dzialaj dalej. 
* Ogólnie dobra robota, brawo! 
* Powodzenia Pawle! Uściski dla Rodzinki :) 
* Powodzenia!  
* Przeczytanie takiego info to 5 min. Za to 5 z plusem :) 
* Świetny projekt, czuję się doinformowana :) pozdrawiam 
* świetna robota! dzięki! 
* Powodzenia, to jest na prawdę świetna inicjatywa i trzymam kciuki za udane przejście w model PPV. 
* Świetne kompendium wiedzy i na szczęście nie sponsorowane jak wiadomości lokalnych mediów  

Bardzo dziękuję!

<hr style="border:1px solid lightgray"> </hr>

* Bziuuuuuuuuuuuum i koniec ankiety.  

Dzięki za czytanie do końca!


